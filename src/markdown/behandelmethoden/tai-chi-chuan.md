T’ai Chi Quan is een van oorsprong Chinese vechtkunst, die nu veelal beoefend wordt als neijia, innerlijke bewegingskunst. T’ai chi wordt beoefend voor zijn gezondheidsbevorderende eigenschappen, maar ook als een vechtsport voor zowel zelfverdediging als voor het uitschakelen van opponenten.  De term neijia ('innerlijke bewegingskunst') verwijst naar de nadruk die bij een aantal Chinese bewegingskunsten, zoals tai chi en xing yi quan, ligt op de innerlijke beleving en ontwikkeling.

Er zijn vijf hoofdstijlen in t’ai chi, elk genoemd naar de Chinese familie waaruit de stijl is ontstaan. Zhidao is gespecialiseerd in de  Wu- en Yang-stijlen, waarbij bewegingen voornamelijk relatief langzaam worden uitgevoerd. De langzame bewegingen, die vanuit de lage dantian (buik) en vooral zeer ontspannen uitgevoerd worden, zijn kenmerkend voor t’ai chi. De bewegingen worden in een vaste volgorde uitgevoerd. Een vorm helemaal doorlopen kan, afhankelijk van de vorm, bijvoorbeeld drie, maar ook twintig minuten duren.  Oefenbijeenkomsten worden vaak ook gecombineerd met aanverwante bewegingen uit de verschillende stijlen en Qi Gong oefeningen.

Elke stijl kent zijn eigen vormen en oefeningen kunnen individueel of als groepsoefening worden uitgevoerd. Neem contact op voor uw persoonlijke wensen en de mogelijkheden die Zhidao kan bieden.
