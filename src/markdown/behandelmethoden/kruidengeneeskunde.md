---
title: Kruidengeneeskunde
featuredImage: ../images/branch.png
---

Chinese kruidengeneeskunde gaat uit  van de genezende eigenschappen van planten en mineralen. Door toediening van de juiste  Chinese kruidenformule kunnen uw klachten verdwijnen en uw lichamelijke en/of psychische balans herstellen.  De Chinese kruiden en acupunctuur versterken elkaars werking, daarom worden de Chinese kruiden en een acupunctuur behandeling ook wel tegelijkertijd in gezet. Acupunctuur brengt het lichaam in balans en Chinese kruiden voeden het lichaam. De kruiden worden altijd persoonlijk afgestemd volgens een diagnose uit de traditionele Chinese geneeskunde.

De Chinese kruiden worden ingezet om het lichaam in balans te brengen. In de oudheid werden deze kruiden al gebruikt, zowel als geneesmiddel bij bestaande klachten als preventief. Dit verklaart ook waarom de Chinese keizers zo oud werden voor deze tijd. Tegenwoordig worden de kruiden voornamelijk ingezet bij ziekte.

Een behandeling met Chinese kruiden houdt in dat je driemaal per dag kruiden inneemt tot de klachten verholpen zijn. De samenstelling van de Chinese kruiden wordt vastgesteld volgens de Chinese diagnose. De consulten zijn hierbij in het begin maandelijks, en worden geleidelijk afgebouwd. Tijdens het traject van de behandeling wordt de receptuur aangepast wanneer de symptomen veranderen.

De kruiden worden geleverd in de vorm van granulaten. Granulaten is gedroogde thee in de vorm van poeder. Deze vorm maakt het toedienen van de kruiden makkelijk. Elke dag gebruik je hiervan een aantal schepjes, die je kunt oplossen in een beetje water.

De voorgeschreven kruiden zijn afkomstig van een GMP gecertificeerde leverancier en bevatten geen bestanddelen van dierlijke afkomst of verboden beschermde planten. De afgeleverde producten voldoen aan de eisen van het Kruidenbesluit van Warenwet 2001 en zijn gecertificeerd aangaande afkomst, kwaliteit, houdbaarheid en veiligheid (vrij van natuurlijke plantentoxines, landbouwgif, bacteriÃ«n, schimmels en toxines). De Chinese kruiden zijn dus natuurlijk en veilig in het gebruik.