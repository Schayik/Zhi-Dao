---
title: Qi Gong
featuredImage: ../images/branch.png
---

Qi-gongoefeningen zijn meestal op zichzelf staande oefeningen waarbij men volgens een voorgeschreven patroon beweegt, en deze bewegingen enige malen herhaalt, alvorens men naar een volgende beweging overstapt. Een qi-gongoefening kan ook statisch zijn, waarbij een staande of zittende houding langere tijd wordt aangehouden. Vooral wordt de nadruk gelegd op ademhalingsoefeningen. 

Het herhaaldelijk bewegen en correct ademhalen beïnvloedt de stroming van qi (levensenergie) in het lichaam positief. Elk lichaamsdeel (met de nadruk op interne organen) werkt op basis van Qi (energie) stroming door het lichaam. De qi in alle lichaamsdelen is, als ze gezond zijn, in balans. Door het uitvoeren van de qi-gongoefeningen poogt men deze balans te onderhouden of te herstellen. 

Reproduceerbare heilzame effecten van qi gong aangaande hartslag en immuunsysteem werden in wetenschappelijke onderzoeken aangetoond.
Zhidao doceert en instrueert Qi Gong oefeningen als onderdeel van de behandeling en in t’ai chi lessen, individueel of als groepssessies. Neem contact op voor uw persoonlijke wensen en de mogelijkheden die Zhidao kan bieden.
