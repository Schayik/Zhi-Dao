---
path: /klachten/astma
title: Astma
featuredImage: ../images/branch.png
---

**De Symptomen:**  
Astma is een overprikkeling van de luchtwegen waardoor een min of meer continu ontstekingsproces optreedt, dat ook nog door specifieke prikkels tijdelijk kan verergeren (astma-aanvallen).  
Daarbij vernauwen de luchtwegen zich en scheiden al dan niet meer slijm af. Hierdoor ontstaan de kenmerkende klachten zoals een piepende ademhaling, benauwdheid, hoesten, en/of een beklemmend gevoel op de borst. Bij zeer ernstige aanvallen kan ook zuurstoftekort optreden waardoor een blauwverkleuring van de huid optreedt, gepaard gaand met verwardheid of slaperigheid.
<br/><br/>

**Oorzaken van Astma:**  
Chinees gezien worden astmaklachten veroorzaakt omdat Wei Qi (vrij vertaald als Verdedigende Energie) niet goed functioneert. Dit is vaak een probleem van het Chinese orgaanstelsel Pi (de “Milt”). Deze heeft een nauwe relatie met Fei (de “Longen” ). Ook treedt een bijkomende complicatie op door het niet goed functioneren van Shen (de “Nieren”) die de ademhaling ondersteunen.  
In de behandeling worden daarom deze verschillende orgaansystemen Pi, Fei en Shen betrokken en vooral Qi gevoed en geharmoniseerd. De specifieke klachten van de cliënt zijn bepalend voor de behandeltchnieken en methoden waarvoor gekozen wordt.
