---
path: /klachten/hartritmestoornissen
title: Hartritmestoornissen
featuredImage: ../images/woman.png
---

**De Symptomen:**  
De ritmestoornis zelf geeft vaak niet meer klachten dan die van een onaangenaam gevoel, hartkloppingen en het daadwerkelijk voelen van de onregelmatigheid. De onderliggende hart- en vaatproblematiek is vaak ernstiger, ook al openbaart deze zich niet direct. Ook kunnen circulatieproblemen veroorzaakt worden door niet goed functionerende andere organen die een extra belasting op de hartpompfunctie hebben doen ontstaan.
<br/><br/>

**Oorzaken van hartritmestoornissen:**  
Hartritmestoornissen als Chinees klachtenbeeld bestaan niet als zodanig. In de Chinese diagnostiek worden dergelijke ritmestoornissen vaak in de pols gevoeld en gekoppeld aan een andere omschrijving die “Westers” gezien meer te maken hebben met vaatproblematiek, andere orgaanproblematiek of neurologische verstoringen. Daardoor kunnen echter vanuit de Chinese diagnostiek dergelijke onderliggende problemen al vroegtijdig opgespoord worden. De gebruikte terminologie is totaal anders en ook de behandelmethoden die hier bij horen zijn niet alléén op verbeteren en stabiliseren van de hartfunctie gericht, maar ook op behandeling van de onderliggende oorzaken. De therapeut zal deze mechanismen en Chinese grondgedachten bij een consult nader kunnen uitleggen.
