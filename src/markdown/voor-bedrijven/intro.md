---
title: intro
path: '0'
---

Zhi Dao Advies voor bedrijven en instellingen is ontstaan uit de jarenlange internationale management loopbaan van Drs. Ing. Ignas Huijbers op het gebied van opzetten, implementeren, onderhouden en continu verbeteren van management systemen op in eerste instantie milieu, arbeidsomstandigheden en kwaliteit. Dit is bovendien uitgegroeid tot de integratie van kwaliteitsdenken, procesgericht organiseren en competentieontwikkeling, op zowel operationeel niveau als strategisch niveau in internationale concerns.

&nbsp;

Uit deze benadering, waarin vooral aandacht wordt gegeven aan competenties, verantwoordelijkheid, transparantie en eenduidigheid zijn diverse diensten ontstaan, waarbij steeds in overleg met de wensen en mogelijkheden van de klant een geschikte vorm wordt gekozen. Ignas Huijbers kiest steeds voor een geïntegreerde aanpak van proces en functionaris om tot een resultaatgerichte oplossing te komen.

&nbsp;

Daarnaast is de combinatie met zijn geneeskundige achtergrond een belangrijke insteek voor specifieke aanpak van ziekteverzuim, zowel organisatorisch als praktisch: het daadwerkelijk oplossen van verzuimproblematiek. De dienstverlening varieert van preventieve spreekuren tot reïntegratie-trajecten, en van procedurele verzuimregelingen tot case-management.

Benadering

&nbsp;

**Adviestrajecten**

Een kennismaking met Zhi Dao Advies begint met een open en vrijblijvend gesprek.Tijdens dit gesprek zal de inventarisatie van uw behoeften en wensen concreet worden gemaakt. Hierna vormt Zhi Dao zich een beeld van de vraagstelling en vertaalt deze in een oplossingsrichting. Daaruit wordt een voorstel gedaan voor een plan van aanpak. De inzet van Zhi Dao wordt daarin afgestemd op de wensen en mogelijkheden die de organisatie zelf heeft. Zhi Dao kan dan fungeren als projectleider, coach, adviseur, of trainer. Ook interim management behoort tot de mogelijkheden. Altijd wordt gewerkt met afgeronde dienstverlening met een resultaatverplichting. De projectdoorloop en de personele inzet wordt daarop afgestemd.
Afhankelijk van de omvang van het project worden evaluatiemomenten tussentijds en achteraf ingepland en een rapportage per geïdentificeerde fase opgemaakt. Zo houdt de opdrachtgever zicht op de voortgang en inzet van Zhi Dao en van de behaalde resultaten binnen het project.

&nbsp;

**Verbeterprojecten**

De insteek van de verbeteringen is steeds:
 * Processen optimaal en transparant inrichten, geënt op gewenste normeringen en standaarden (ISO, OHSAS) of wettelijke kaders 
 * De benodigde competenties binnen elk proces vastleggen (en evt. coachen daarop) 
 * De processen doelgericht en meetbaar maken met prestatie-indicatoren 
 * Een logische organisatorische interface ontwikkelen voor deelprocessen, zowel horizontaal als verticaal 
 * Rapportagesystemen afstemmen op de procesmetingen 
 * Een logische en eenduidige communicatiestructuur ontwikkelen 
 * Individuele ontwikkeling en teamontwikkeling ten aanzien van procesgericht werken en besturen, verantwoording nemen voor het proceseigenaarschap 
 * Strategische processen stroomlijnen en integreren

&nbsp;

**Verzuim en Reïntegratie**

Voor verzuimtrajecten en reïntegratietrajecten worden naast raamafspraken met de opdrachtgever ook individuele afspraken gemaakt met de cliënt, en prestatie-afspraken tegen vaste prijzen met de opdrachtgever. Zo heeft iedereen helderheid vooraf. Op basis van het volgende stappenplan wordt het 
 * Individuele traject bepaald:
 * Intakegesprek 
 * Profiel problematiek 
 * Plan van aanpak en prognose 
 * Accorderen door opdrachtgever en cliënt 
 * Begeleiding en behandeling tot volledige reïntegratie 
 * Eindrapportage na instemming cliënt

Daarnaast wordt met de opdrachtgever periodiek in algemene zin een evaluatie uitgevoerd over de diensterverlening.
Voordelen van deze benadering zijn dat fysieke en psychische problematiek in één behandelmethode opgelost kan worden, met duidelijke prognose over de duur van de behandelingen. De methode werkt goed bij preventieve zorg als bij curatieve zorg, bij reïntegratie in eigen functie zowel naar een andere functie in eigen bedrijf of daarbuiten. 
Door de grote ervaring van Zhi Dao op management gebeid, op het gebied van werkomstandigheden en door de geneeskundige kennis is een geïntegreerde aanpak snel en duidelijk op te stellen.