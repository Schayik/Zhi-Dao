Zhi Dao staat voor “De man die met zijn vinger de juiste weg wijst”; Zhi wordt ook wel vertaald met: “de Gids” of de “Reisleider”. Dao staat onder andere voor de persoonlijke weg die een ieder gaat door het leven in relatie tot zijn omgeving en de natuur.

&nbsp;

De praktijk Zhi Dao is ontstaan uit het natuurlijke levensproces van Ignas Huijbers. Als scheikundige en bedrijfskundige heeft Ignas zich in zijn loopbaan vooral bezig gehouden met het optimaliseren van bedrijfsprocessen en verbeteren van prestaties van bedrijven en instellingen op het gebied van kwaliteit, milieu en arbeidsomstandigheden. Al snel groeide dit uit tot een holistische visie op het functioneren van organisaties en mensen. Vooral het ontwikkelen van resultaatgericht, doelgericht en zelfverantwoordelijk gedrag van mensen heeft Ignas sterk benadrukt in zijn werk. 

&nbsp;

Midden jaren ’80 kwam Ignas in aanraking met de Chinese Filosofie, die eveneens de mens centraal plaatst in alle facetten van het functioneren van de mens zelf, maar ook in relatie tot zijn natuurlijke omgeving. Daarbij worden lichaam en geest als één onafscheidelijk geheel gezien. In eerste instantie heft Ignas dit toegepast in het functioneren van mensen in hun werkomgeving. Later ook als coach en begeleiding bij persoonlijke vragen.
Dit was de aanzet tot een studie Traditioneel Chinese Geneeskunde (TCG), met als hoogtepunt een stage in een Chinees hospitaal in QingDao. Daarna heeft Ignas nog diverse specialisatiestudies gedaan, o.a. voor gynaecologie, dermatologie, reumatologie, sportgeneeskunde, T’ai Chi Quan en Medicinale Qi Gong.

&nbsp;

Na het afstuderen heeft dit geleid tot het opzetten van een praktijk voor behandeling van particulieren met behulp van acupunctuur, kruidengeneeskunde en adviezen over voeding en levensstijl. 

&nbsp;

Zijn werk in het adviesbureau voor bedrijven en instellingen over hoe om te gaan met organisatie-vraagstukken en het functioneren van individuen en teams is Ignas blijven voortzetten in combinatie met de TCG-praktijk.

&nbsp;

Ignas is nauw verbonden met de beroepsvereniging voor Traditioneel Chinese Geneeskunde Zhong. Hij behandelt officiëel ingediende klachten en visiteert praktijken en opleidingsinstituten en is actief in het professionaliseren van het beroep TCG therapeut door het accrediteren en verbeteren van opleidingen en nascholingen in Nederland. 

&nbsp;

Ook geeft Ignas geregeld lezingen en workshops voor geïnteresseerden.

&nbsp;

Naast Traditioneel Chinese Geneeskunde is Ignas ook opgeleid in nauw verwante behandel- en begeleidingsmethoden: Familieopstellingen, Systeemopstellingen, Quantumgeneeskunde (Energetische geneeskunde).

